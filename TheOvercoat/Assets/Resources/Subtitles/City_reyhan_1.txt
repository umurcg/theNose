TR
Kovalev: Bana anlatır mısınız Bayan R. kolyeniz nasıl bir şey?
R: Bir anahtar General Kovalev. Ama sakin size basit gözükmesin. Çok özel bir anahtar. 
R: Halam bana verdi onu. Halam’dan bahsetmiştim size. Halam çok zeki bir kadındır General Kovalev. Ve bana küçüklüğümden beri bakan tek kişidir kendisi.
Kovalev: Öyle mi? Ailenize ne oldu sormamda bir sakınca yoksa?
R: Bu konu hakkında şimdilik konuşmasak daha iyi hissederim Bay Kovalev.
R: Ben hep yalnız biriydim. Küçüklüğümde diğer çocuklarla oynamak istemezdim. Ve büyüdüğümde de bu pek değişmedi. Bir sürü erkek geldi benim aşkım için aday olan. Ama hiçbirini istemedim. Hiçbirinin kalbini kendiminkine yakın bulmadım.
R: İşte bunun üstüne Halam bir gün bana bu kolyeyle geldi. Ucunda altından küçük bir anahtar olan bir kolye. Ve dedi ki bu anahtar sayesinde bana layık olan erkeği ilk görüşte tanıyacakmışım. Bu anahtar sayesinde kilidine tam oturan kalbi anında hissedecekmişim.
R: O anda o anahtar o kalbi kolayca açmamı sağlıyacak ve hayatımın sonuna kadar o kalple huzurlu bir şekilde yaşayacakmışım.
Kovalev: İlginç… Peki o anahtar olmadığı sürece size yakın bir kalp bulabileceğinizi hiç düşünmüyor musunuz?
R.: Bilmiyorum. Özellikle… Özellikle şimdi sizle…
R.: Yok ne olursa olsun o kolyeye ihtiyacım var. Anlamanız gerekiyor benim için ne kadar önemli olduğunu. Yıllardır o kolye bana huzur veriyor. Sanki kötü kalplere karşı koruyucu bir kolye gibi. O kötü kalplerin gerçek yüzünü bana gösteren bir şey.
Kovalev: Anlıyorum Bayan R. Hiç merak etmeyin. Bulacağız kolyenizi.
-----