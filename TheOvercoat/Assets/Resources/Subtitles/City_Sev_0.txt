TR
Ş: Merhabalar beyfendi. Hoşunuza mı gitti gördükleriniz?
Kovalev: Merhaba madam. Ne kadar garip resimler yapıyorsunuz? Hiç biri hiç bir şeye benzemiyor. Neden daha düzgün şeyler çizmiyorsunuz? Manzara veya insan resmi gibi. Bir vazo resmi bile daha anlamlı olabilir.
Ş: Bunlar sizing için anlamsız beyfendi. Ve böyle düşünmeniz çok üzücü bir şey…
Ş: Bu resimlerin hepsinin benim için bir anlamı var aslında. Bunların yaparken her birinde farklı düşünceler ve hisler içindeydim. Ve emin olun hepsine onları entegre ettim. Ama öyle bir şekilde entegre ettim ki, bir pus içinde kaldılar. Bir nevi sansürleyerek koydum diyebilirim. 
Kovalev: Neden böyle bir şey yapmak istediniz ki? Fikirlerinizi açıkca belli etmekte ne zarar var?
Ş: Evet edebilirdim. Ancak gene anlaşılmazdı. İki bilinç birbirine bir fikir, bir imge, bir düşünce geçirirken o şey asla etkilenmeden geçmez beyfendi. Ben şimdi size bir vazo dediğimde sizin aklınıza gelecek vazo ile benim aklımda ki vazo farklı olmayacak. Çünkü ikimiz de farklı zihinlere sahibiz. İkimizin de karakterleri, düşünceleri ve tecrübeleri farklı. Ve beyinlerimiz ne olursa olsun her zaman farklı çağrışımlar yapacak. 
Ş: Ve ben resimlerimi sis içinde bırakarak aslında çağrışımları bilinç altınızdan çıkarmaya çalışıyorum. Sizin açık zihninizle çıkardığınız çağrışımlar yerine kendi fikirlerimin sizing bilinç altınız da ki yansımasını ortaya çıkarıyorum. 
Ş: Açık bilinciniz ile değişikliğe uğramış keskin imgeler yerine; kendi benliğiniz ve bilinçaltınızla yorumladığınız yumuşak imgeler daha çok anlamlı geliyor bana.
Ş: Hem yapması çok daha özgürleştiriyor. Sırf içinizden gelen saf hisleri ve düşünceleri kalıba sokmadan kusmak size çok daha fazla özgürleştiriyor.
Ş: Niye bu kadar konuşarak anlatmaya çalışıyorum ki. Gelin siz deneyin gerçekten anlıyacaksınız.
-----